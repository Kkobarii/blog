# O blogu

Tento blog jsem vytvořila, když jsem se po třech měsících přežívání cítíla, že momentálně nikam nesměřuju. Samozřejmě, že v tom má prsty rakovina, i když už mi přijde otravné se o ní pořád zmiňovat. Řekla jsem si, že když už si tímhle musím procházet, mohla bych všechny ty poznatky a pocity zdokumentovat a vytvořit z nich něco užitečného. Nejvíce bych si přála, kdyby tyhle myšlenky pomohly někomu, kdo si musí procházet něčím podobným. Znám, jak osamělý se člověk v takovéto situaci může cítit a sama bych ocenila nějaký lidský zdroj poznatků, když jsem začínala. 

Nechtěla bych, aby se z tohoto stal jen *Můj blog o rakovině*, takže doufám, že dokážu přijít i s nějakými tématy, které se jí netýkají. Je ale jasné, že bude hlavním tématem, protože mám spoustu věcí, o kterých bych chtěla psát. Snad to tedy nebude jen depresivní a tragické.

Taky pro mě bylo důležité, aby blog byl multijazyčný. Čeština je samozřejmě mým prvním jazykem, ale s angličtinou můžou příspěvky dosáhnout více lidí a také budu moci blog sdílet s přáteli z Erasmu a internetu obecně. Příspěvky vždy píšu v češtině a následně je přeložím do angličtiny a upravím nejasnosti. Obě verze by tedy měly být ekvivalentní a doufám, že také podobně čitelné.

Takže věřím, že moje nahodilé myšlenky a jen lehce strukturované blábolení budou k něčemu užitečné.